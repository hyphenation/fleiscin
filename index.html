<h2><a name="Summary">Summary</a></h2>

<p>
Is éard atá ar an leathanach seo ná rialacha a bhaineann le fleiscíní
i dtéacsanna clóscríofa Gaeilge. Is féidir na rialacha seo a úsáid 
i réimse leathan bogearraí, ina measc:
<a target="_blank" href="https://www.tug.org/">TeX</a>,
<a target="_blank" href="https://www.libreoffice.org/">LibreOffice</a>,
<a target="_blank" href="https://www.openoffice.org/">OpenOffice.org</a>,
<a target="_blank" href="https://apps.kde.org/office">KOffice</a>,
<a target="_blank" href="https://www.gnu.org/software/groff/">GNU Troff</a>,
<a target="_blank" href="https://www.scribus.net/">Scribus</a>,
<a target="_blank" href="http://defoe.sourceforge.net/folio/folio.html">Folio</a>,
<a target="_blank" href="https://github.com/mnater/hyphenator">Hyphenator.js</a>,
agus <a target="_blank" href="https://xmlgraphics.apache.org/fop/">Apache FOP</a>.
Úsáideann na leaganacha is déanaí de Firefox rialacha den sórt seo 
a úsáid agus leathanaigh Ghréasáin á leagan amach, agus creidim
go ndéanfaidh brabhsálaithe eile amach anseo freisin.
</p>

<p>
Is féidir pacáistí leis na rialacha seo agus treoracha
suiteála a fháil ón leathanach <a href="usaid.html">Íoslódáil</a>.
</p>

<p>
Idir an dá linn, caith súil ar an <a href="tastail.html">taispeántas beo</a>
i do bhrabhsálaí, bunaithe ar an bpacáiste Hyphenation.js.
Má athraíonn tú méid na fuinneoige,
athróidh na fleiscíní go beo, agus is féidir an cnaipe
ag barr an scáileáin ar dheis a úsáid chun fleiscíniú a mhúchadh.
Seo é an cháipéis chéanna leagtha amach le
<a href="tastail.pdf">LaTeX (PDF)</a>, agus gabháil scáileáin
<a href="tastail.png">LibreOffice</a>.
</p>

<p>
Scríobh mé
<a target="_blank" href="http://www.tug.org/TUGboat/Articles/tb24-2/tb77scannell.pdf">páipéar acadúil</a>
a phléann forbairt na rialacha fleiscínithe don Ghaeilge, agus 
acmhainní ríomhaireachta do mhionteangacha go ginearálta.
</p>

<hr>
<h2>Rannpháirtíocht</h2>

<p>
Ní dóigh liom go bhfuil aon chaighdeán oifigiúil ann maidir le
fleiscíní i nGaeilge. Dá bharr sin, d'úsáid mé:
</p>

<ul>
<li>bunachar sonraí beag ina bhfuil focail fleiscínithe ó leabhair phriontáilte,</li>
<li>fleiscíní a chuir mé isteach bunaithe ar rialacha moirfeolaíochta, agus</li>
<li>modhanna staitisticiúla le rialacha nua a bhaint as na samplaí sa mbunachar sonraí.</li>
</ul>

<p>
Anois is aris bhí orm buille faoi thuairim a thabhairt.
Dá bharr sin, tá mé cinnte go bhfuil fadhbanna ann fós, agus
tá na rialacha claonta i dtreo fleiscíní moirfeolaíochta
seachas fóineolaíochta.
Déanaim cur síos níos cúramaí agus tugaim samplaí éagsúla ar an leathanach
<a href="sonrai.html">Mionsonraí</a>.
</p>

<p>
Má tá tú ag iarraidh páirt a ghlacadh sa tionscadal, an rud is éasca
ná úsáid a bhaint as na rialacha chun cáipéisí a chur i gcló 
agus aon fhadhb a chur in iúl dúinn. 
É sin, nó caith súil ar an
<a href="mile.html">mBarr 1000</a> focal i nGaeilge 
ó thaobh minicíochta, le fleiscíní ón leagan is déanaí de na rialacha.
</p>
